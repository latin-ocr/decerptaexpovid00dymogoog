54 usrnnrourn. '

Praevalidusque Lacon, et cursu fortis Aello,

Et Thotis, et Cyprio velox cum fratre Lycisce, ‘220
Et nigram medio frontem distinctus ab albo
Harpalos, et Melaneus, hirsutaque corpore Lachnet
Et patre Dictaeo, sed matre Laconide nati, ’
Labros, et Agriodos‚ et acutae vocis Hylactor:
Quosque referre mora est. Ea turba, cupidine praedse,
Per rupes, scopulosque, adituque carentia saxa,

Qua via difficilis, quiaque est via nulla, feruntur.

llle fugit, per quae fuerat loca saepe secutus.

Heu! famulos fugit ipse suos ! clamare libebat,
tctaeon ego sum ς dominum cognoscite vestrum. 230
Verba animo desunt; resonat latratibus aether.

Prima Melanchaetes in tergo vulnera fecit3

Proxima Theridamas; Oresitrophus haesit in mmo.
Tardius exierant, sed per compendia montis
Anticipata via est. Dominum retinentibus illis
Caetera turba coit, confertque in corpore dentes.

Jam loca vulneribus desunt. Gemit ille, sonumque,
Et, si non hominis, quem non tamen edere possit
Cervus, habet3 moestisque replet juga nota querelis3
Et genibus supplex pronis, similisque roganti, 240
Circumfert tacitos, tanquam sua brachia, vultus.

At comites rapidum solitis hortatibus agmen

lgnari instigant, oculisque Actaeona quaerunt3

Et velut absentem certatim Actaeona clamant.

Ad nomen caput ille refert, ut abesse queruntur,

Nec capere oblatae segnem spectacula praedae.

Vellet abesse quidem, sed adest ; velletque videre,
Non etiam sentire, canum fera facta suorum.

Undique circumstant; mersisque in corpore rostris¹

¹ ’ΜΝ moute.

 

